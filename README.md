# tal-dekel
נושא הפרוייקט: ניתוח פוליטיקה בטוויטר

מגישים: דקל שירן וטל פיזוטי.

מטרת הפרוייקט:
מטרת הפרוייקט הינה להוות כלי עזר לניתוח גיאו-פוליטי בין מדינת ישראל לארצות הברית דרך תגובות אנשים ברשתות החברתיות בהקשר של מאורעות פוליטיות משמעותיות ותגובת האזרחים.
הרעיון הוא שבשלב הראשון ניקח ציוצים מהרשת החברתית טוויטר לאחר אירועים משמעותיים(כגון פיגועים, תקיפות אוויריות, מבצעים גדולים, אירועים פוליטיים וכו') מעמודים מובילים ומשפיענים פוליטיים ובשלב השני ננתח את הציוצים הנבחרים ונתייג אותם לפי אילו שבעד ישראל ואלו שנגד ישראל.
בעזרת הניתוח הנ"ל נוכל להסיק מהם ההשפעות של אירועים משמעותיים כאלו על אוכלוסיית אזרחי ארצות הברית.

רקע והקשר למדעי הרוח הדיגיטליים:
כיום אנו חיים במאה ה-21, המאה הראשונה בה ניתן למעשה לעקוב אחר תגובות אנשים ממדינו שונות על מגוון אירועים בכל רחבי העולם.
אנו בוחרים לנצל את העובדה הזו ואת שיתוף המידע הנרחב של אזרחים רבים בנוגע לדעותיהם השונות על אירועים מרכזיים שמשפיעים על מדינת ישראל, על מנת לבחון את השפעת האירועים ועל התגובות אשר הם גוררים עימן.
כדי להמחיש עד כמה הרשתות החברתיות בעלות השפעה פוליטית, הבחירות האחרונות של ארצות הברית של דונלד טראמפ כנגד ג'ו ביידן. דונלד טראמפ הצליח בעזרת הרשת החברתית טוויטר לגרום לבוחריו מרחבי ארצות הברית להסתער על גבעת הקפיטול. למעשה בוחריו השתלטו על סמל לאומי של ארצות הברית ובכך עוררו סערה גדולה אשר בסופה החליטו בטוויטר לחסום את טראמפ שהיה דאז נשיא ארצות הברית.
דוגמא נוספת להמחשה בה הרשתות החברתיות עוזרות מבחינה פוליטית, בכל בחירות ישנם גופים וחברות שתפקידם הוא לנתח מידע מן האזרחים ועל ידי כך למעשה לנבא את תוצאות הבחירות. בשנים האחרונות הדרך המסורתית של ניבוי בחירות על ידי טלפונים כבר לא יעילה ועובדת והיום מנתחים מידע מהרשתות החברתיות והוא למעשה מנבא בצורה מדויקת יותר את תוצאות הבחירות ומכך ניתן להסיק שלרשתות החברתיות ישנה השפעה חזקה על הפוליטיקה ותוצאות הפוליטיקה בישראל ובעולם.
האירועים המתוארים לעיל ואירועים נוספים אשר הושפעו מהרשתות החברתיות מראות את הקשר ההדוק שבין מדעי הרוח לדיגיטציה ובמקרה הזה בין פוליטיקה לדיגיטציה.
מצד אחד פוליטיקה זהו נושא ידוע במדעי הרוח אשר הלך והתפתח במרוצת השנים.
תחילה פוליטיקה הייתה מדוברת מפה לאוזן ובשלטים ברחובות ובחנויות, לאחר התקדמות טכנולוגית מסוימת פוליטיקה התפתחה גם לפרסומים בטלוויזיה ודרך שיחות בפלאפון וסמסים , וכיום פוליטיקה נמצאת בשיא החזית הטכנולוגית- כלומר ברשתות החברתיות ומכאן הקשר ההדוק שלה ממדעי הרוח למדעי הרוח הדיגיטליים.

תכנית העבודה - באיזה כלים חושבים להשתמש:

לאחר בדיקה מעמיקה של מספר דרכים לניתוח הרשתות החברתיות הגענו למסקנה שהדרך המועילה והמשפיעה ביותר תהיה קודם כל בעזרת הרשת החברתית טוויטר, זאת אומרת על ידי שימוש ב-API שלה.
בעזרת ה-API של טוויטר נכתוב קוד בשפת פייתון בסביבת pycharm ובעזרתו נשאב כמות גדולה של מידע(בעזרת הAPI נוכל לשאוב עד ל500,000 ציוצים מזמנים ותאריכים שונים) מהרשת החברתית. את המידע נשאב לתוך בסיס נתונים מסודר אשר בעזרתו נוכל להשתמש במידע ולנתח אותו בעזרת כלים חינמיים מהאנטרנט של ניתוח שפה טבעית.
לאחר שננתח את המידע נבקר אותו ואת הכלים אשר השתמשנו בהם בתהליך על מנת לבחון ולהעריך עד כמה המסקנות שהסקנו מהמידע אכן תקינות ומדוייקות(כלומר לא מהיה נאיביים בנוגע למהימנותם של הכלים שבהם אנו נשתמש).

היעד - מה אתם חושבים:

מטרת הפרויקט מבחינתנו היא שבסופו של דבר תהיה לנו כמות רב של מידע שתנותח בידי מחשב. ולאחר מכן יהיה ניתן להסיק מסקנות על היחס של אזרחי ארצות הברית בנוגע למדינת ישראל.
לאחר שהקוד שנכתוב ישאב כמות גדולה של ציוצים נרצה שהתוכנה תדע לנתח האם הציוצים הם חיוביים או שליליים כלפי מדינת ישראל.
ובסופו של דבר נרצה שיהיה לנו ניתוח ויזואלי של תוצאות המחשב לגבי ציוצים כלומר, יהיה לנו איזו מן תמונת מצב שאפילו בן אדם יוכל להבין אותה אשר רשום בה מהו היחס החיובי של הציוצים החיוביים ומהו היחס השלילי של ציוצים כלפי מדינת ישראל, וננסה ליצור תמונה כללית שמתארת את היחס כלפי מדינת ישראל ותמונה נוספת אשר שתתחשב בזמן מרגע פרסום האירוע(כלומר האם האירוע קרה בזמן תקופה רגישה או לא).
לדעתינו בנוסף לשימוש המתואר בקוד, ישנם דרכים נוספות להשתמש בו ולהסיק מסקנות בתחומים נוספים על ידי שינויים מינוריים בקוד ניתן להגיע לתוצאות שונות מבחינת מקומות ותחומים שונים. 
כמה דוגמאות מובילות שחשבנו הן- שינוי הקוד על מנת לנתח את דעת הקהל בהקשר פוליטי מלחמת אוקראינה-רוסיה הנוכחית, בהקשר כלכלי- השפעת רשתות חברתיות על שוק המניות בבורסה או על מטבעות קריפטוגרפיים או על פרוייקטים חדשים בתחום הNFT, הקשר איכות הסביבה- עד כמה פרסומים בנושאים סביבתיים משפיעים בפועל על האזרחים.
דעה נוספת מעניינת שחשבנו עליה היא שהשפעת הרשתות החברתיות יכולה ממש לשנות את המפה הפוליטית. כלומר שפוליטיקאים יוכלו להשתמש בכלים שנפתח ולדעת איך להנדס את דעת הקהל כך שבסיס הבוחרים שלהם יגדל. 


